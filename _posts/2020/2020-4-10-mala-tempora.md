---
title: Mala tempora currunt
layout: post
date: 2020-4-10
published: true
---

Usciremo dalla emergenza sanitaria, questo è certo. È forse anche in qualche modo possibile azzardare quando. Mi preoccupa il dopo, mi preoccupa il come.

La nostra illuminata classe dirigente, salvo rare eccezioni, ha dimostrato tutto il dilettantismo di cui è capace. In tutto, dalla comunicazione (davvero pessima) alle azioni.

Serve competenza per dirigere un paese democratico e complesso come l'Italia. Dico democratico perché la democrazia è cosa complessa, certo una sano autoritarismo o, anche meglio, una dittatura, semplificherebbe le cose. C'è uno che decide per tutti, per esempio che il virus non esiste, fine di ogni complessità e discussione; facile no?

Ma in democrazia non è così, si deve tenere conto delle esigenze di tutti. Si devono conciliare interessi e sentire talvota opposti, si deve avere una capacità di ascolto e di sintesi non comuni. È tutto più complesso e i nostri (ma questo è solo il mio giudizio) supini sul proprio ombelico, hanno dimostrato di non essere in grado di gestire questa complessità.

Non mi illudo quindi di vedere una programmazione del dopo e soprattuto del come, ci toccherà ascoltare il vaniloquio dentro annunci urbi et orbi che smentiranno gli annunci della settimana o del giorno precedente. Navigheremo a vista e pioverà e noi, nudi, nel mezzo.

*Mala tempora currunt sed peiora parantur.*
