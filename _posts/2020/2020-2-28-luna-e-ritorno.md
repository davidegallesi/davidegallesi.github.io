---
title: Sulla luna e ritorno
layout: post
date: 2020-02-28
published: true
external-url:
---
Scorrendo i feed dei blog che leggo con una certa regolarità capito su [questo](https://blog.strategicedge.co.uk/2020/02/apollo-11-vs-usb-c-charger.html) di Nicholas Bate, riporta il link a una pagina che compara la capacità computazionale dell'[Apollo 11 Guidance Computer (AGC)](https://en.wikipedia.org/wiki/Apollo_Guidance_Computer) e i processori utilizzati negli USB-C charger. In sintesi: il processore più veloce (un CORTEX M0 che può costare anche meno di 1 Euro) usato in uno dei charger, il cui compito è caricare un telefono o al più un laptop, è mediamente **563 volte più veloce** della CPU dell'AGC che ha portato tre uomini sulla luna e poi indietro sulla terra[^1]. Tutti i giorni usiamo oggetti (spesso per fare le cose più banali) che condensano tecnologia e capacità computazionali che potrebbero tranquillamente guidarci sulla luna.

La tecnologia ha fatto passi da gigante, è entrata nella nostra quotidianità e la diamo ormai per scontata quasi svilendola. Sbagliamo.

[^1]: Poi per per ricostruire l'AGC di processori ne servirebbero almeno quattro per garantire la ridondanza, i dettagli tecnici si possono leggere nel documento cui punta link.