---
title: 'Le leggi fondamentali della stupidità umana'
excerpt: 'Allegro ma non troppo. Con lo stupido sistemico c''è poco da fare, l''unica è darsela a gambe.'
tags:
    - reading
    - riflessioni
    - vita
---

![Allegro ma non troppo](/assets/postimg/allegro_ma_non_troppo.jpg){: width="350"}


Ho riletto il breve e illuminante [“Allegro ma non troppo”](http://www.anobii.com/books/Allegro_ma_non_troppo/9788815019806/01fcf93803c752a7ec/).

Sono due saggi, il primo parla dell’importanza delle spezie – del pepe in particolare – per lo sviluppo economico del Medioevo. Il secondo spiega le cinque leggi fondamentali della stupidità umana; da imparare a memoria.

Tutti noi siamo stati stupidi almeno una volta o, prima o poi, lo saremo. L’importante è averne consapevolezza. Questo fa di noi degli stupidi occasionali ed è un primo importante passo verso la redenzione.

Il problema è lo stupido sistemico, da quello non c’è scampo.  
Unica soluzione imparare a riconoscerlo, provare a evitarlo o alzare le difese nel tentativo di limitare i danni. Pensare di avere a che fare con uno stupido credendo di poterne gestire la stupidità, ormai l’ho imparato, è una pia illusione.

Lo stupido è irrazionale, imprevedibile, non agisce con un secondo fine, a differenza del malvagio che ha uno scopo; lo stupido è stupido e basta. Quando ne incontro uno e lo riconosco me la do a gambe perché secondo la terza legge fondamentale:

> una persona stupida è una persona che causa un danno ad un’altra persona o gruppo di persone senza nel contempo realizzare alcun vantaggio per sé od addirittura subendo una perdita”.


