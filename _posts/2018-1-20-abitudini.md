---
layout: post
title:  "Abitudini"
date:   2018-1-20
published: true
---


*Di come scrivo e riscrivo le stesse cose, modificando minimamente e sottraendo piccoli e inessenziali pezzi fino ad arrivare all’essenza.*

Scrivere spesso le stesse cose, ruminare sulle stesse idee è cosa che mi capita d frequente, direi piuttosto che è una costante del mio essere.
Mi interrogo spesso su questo mio modo di procedere chiedendomi se sia un modo per evolvere il pensiero o piuttosto solo una confortevole abitudine che mi da sicurezza e tranquillità.

Probabilmente sono vere entrambe le cose.

In generale penso che lavorare sulla stessa idea, ruminandola e digerendola, porti a due cose:
- definirla fin nei minimi dettagli e darle vita,
- abbandonarla perché ho capito che è una pessima idea, divertente magari ma che non porterebbe da nessuna parte e financo pericolosa.

Ciò che fa la differenza è la consapevolezza, ecco ruminare con consapevolezza.
La perseveranza, in fondo, è la testardaggine che ha uno scopo.