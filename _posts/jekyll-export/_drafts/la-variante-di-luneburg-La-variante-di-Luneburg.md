---
id: 826
title: 'La variante di Lüneburg'
date: '2012-09-05T18:00:08+00:00'
author: Davide
layout: post
guid: 'http://www.probonomalum.com/?p=826'
permalink: /2012/09/05/la-variante-di-luneburg/
aktt_tweeted:
    - '1'
    - '1'
original_post_id:
    - '826'
    - '826'
tags:
    - adelphi
    - libri
    - Maurensig
    - recensioni
---

[![More about La variante di Lüneburg](http://image.anobii.com/anobi/image_book.php?type=5&item_id=016eecb4d5426b7dcb&time=0 "More about La variante di Lüneburg")](http://www.anobii.com/books/La_variante_di_Lüneburg/9788845918193/016eecb4d5426b7dcb/ "More about La variante di Lüneburg") Questo breve romanzo (o lungo racconto) è davvero ben scritto, scorre velocemente con i ritmi quasi del thriller.  
L’ho letto in un paio di giorni, aiutato devo dire anche dal tempo concessomi dalla vacanze estive.

Gli scacchi sono il filo conduttore del romanzo e si prestano a interpretazioni tipo la partita è la metafora della vita, la metafora della lotta del bene contro il male…  
Ma qui mi fermo, per dire che il tema che mi ha colpito di più è in realtà quello della scelta, dell’impossibilità di non scegliere e della mancanza di controllo sugli eventi che conseguiranno alla scelta.  
Meditiamo, ponderiamo attentamente e calcoliamo quale pezzo muovere e dove muoverlo sulla scacchiera ma è una scelta di cui possiamo solo presumere le conseguenze.  
Conseguenze di cui avremo la certezza solo dopo aver visto la mossa del nostro avversario.  
Tabori, obbligato a giocare una partita infinita contro l’ufficiale del campo di concentramento, decide di non vincere, per non incorrere nell’ira del suo carceriere e salvarsi così la vita.  
Quando comprende che in realtà non è in gioco la sua di vita e che le sue sconfitte provocano la morte di numerosi prigionieri, decide allora di vincere. Cosa che accade ma non sempre.  
Così anche questa sua scelta causerà, suo malgrado, la morte di altri prigionieri.

> Ogni scelta implica, di per sé, l’abbandono di tutte le alternative. Se non fossimo costretti a scegliere, saremmo immortali.