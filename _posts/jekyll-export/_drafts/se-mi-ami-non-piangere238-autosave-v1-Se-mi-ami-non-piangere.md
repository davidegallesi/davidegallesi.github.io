---
id: 3014
title: 'Se mi ami non piangere!'
date: '2021-12-10T16:30:25+00:00'
author: Davide
layout: revision
guid: 'https://blog.davidegallesi.com/?p=3014'
permalink: '/?p=3014'
---

> Se tu conoscessi il mistero immenso del cielo dove ora vivo,  
> se tu potessi vedere e sentire quello che io vedo e sento  
> in questi orizzonti senza fine,  
> e in questa luce che tutto investe e penetra,  
> tu non piangeresti se mi ami.  
> Qui si è ormai assorbiti dall’incanto di Dio,  
> dalle sue espressioni di infinità bontà e dai riflessi della sua sconfinata bellezza.  
> Le cose di un tempo sono così piccole e fuggevoli  
> al confronto. Mi è rimasto l’affetto per te:  
> una tenerezza che non ho mai conosciuto.  
> Sono felice di averti incontrato nel tempo,  
> anche se tutto era allora così fugace e limitato.  
> Ora l’amore che mi stringe profondamente a te,  
> è gioia pura e senza tramonto.  
> Mentre io vivo nella serena ed esaltante attesa del tuo arrivo tra noi,  
> tu pensami così!  
> Nelle tue battaglie,  
> nei tuoi momenti di sconforto e di solitudine,  
> pensa a questa meravigliosa casa,  
> dove non esiste la morte, dove ci disseteremo insieme,  
> nel trasporto più intenso alla fonte inesauribile dell’amore e della felicità.  
> Non piangere più, se veramente mi ami!
> 
> <cite>Sant’Agostino</cite>

*Grazie a Laura*