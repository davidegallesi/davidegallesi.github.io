---
id: 169
title: 'Multitasking? Solo un po grazie.'
date: '2010-03-18T14:42:31+00:00'
author: Davide
layout: post
guid: 'http://www.davidegallesi.com/?p=169'
permalink: /2010/03/18/multitasking-solo-un-po-grazie/
aktt_tweeted:
    - '1'
    - '1'
original_post_id:
    - '169'
    - '169'
tags:
    - Apple
    - iPad
    - iPhone
    - riflessioni
    - vita
---

Gli ultimi rumors dicono che la versione prossima ventura di iPhone OS, che sarà presumibilmente anche per iPad e arriverà forse a luglio, avrà finalmente il multitasking vero, quello con capacità reale di eseguire più applicazioni contemporaneamente.

In realtà iPhone OS è già un sistema operativo che integra il preemptive multitasking, con iPhone è possibile per esempio ascoltare musica mentre si utilizza Safari per navigare su internet.  
Ma Apple ha scientemente deciso che solo alcune applicazioni di sistema possono essere eseguite in background; punto.

Niente da fare quindi per tutte le altre app.

Leggendo i commenti successivi alla presentazione di iPad mi è parso di capire che questa mancanza stia facendo soffrire terribilmente tutti gli attuali possessori di iPhone e futuri possessori di iPad.

Tutti tranne me e forse pochi altri.

Sarà che sto invecchiando ma il multitasking è uno stile di vita che non mi appartiene più.  
Ultimamente mi ritrovo a concentrarmi su un singolo task, dedicandovi tutte le risorse che ho disponibili in quel momento. Una volta finito passo al successivo.  
Durante l’esecuzione del task rimango in ascolto di eventi che potrebbero arrivare in qualsiasi momento, che si presentano magari con un livello di priorità più alta rispetto a quello in esecuzione. Nel caso sospendo il task precedente e mi dedico a quello nuovo.

Ecco, il mio è un sistema operativo multitasking che sceglie di eseguire al meglio un task per volta ma è dotato anche di un efficiente sistema di notifiche.

Nel prossimo iPhone OS mi basterebbe questo, per me di più sarebbe troppo, non aggiungerebbe nulla e magari scaricherebbe la batteria più velocemente.