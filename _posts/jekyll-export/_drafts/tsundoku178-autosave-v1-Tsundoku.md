---
id: 3058
title: Tsundoku
date: '2021-12-13T10:44:01+00:00'
author: Davide
layout: revision
guid: 'https://blog.davidegallesi.com/?p=3058'
permalink: '/?p=3058'
---

Tsundoku (積ん読) è un [termine](https://en.wikipedia.org/wiki/Tsundoku) giapponese che può essere utilizzato anche come verbo, letteralmente significa “acquisire libri lasciando che formino una pila nella propria casa ma senza leggerli”. Credo descriva perfettamente il mio essere lettore.

Leggere è spesso uno dei tanti buoni propositi che facciamo e che poi rimangono li, accatastati sullo scaffale dei buoni propositi.

Mi definisco un lettore ma vorrei leggere molto di più di quanto non riesca a fare, sono un lettore lento. Impiego tanto a leggere un libro e mi succede di frequente di acquistare un libro che mi interessa e che poi lascio li, a maturare nella pila, per poi leggerlo anche dopo molto.

Sebbene alimenti il mio senso di colpa, lo Tsundoku per me non ha accezione negativa, bisogna essere pronti per leggere un libro, mi capita anche di iniziare, poi di lasciare e riprendere dopo molto tempo. L’importante è leggere e farlo con consapevolezza.

Non riuscirei in ogni caso a pensare alla mia vita senza lettura e alla mia casa senza libri. Anche questo luogo è la mia casa, mi piace così l’idea di avere anche qui uno scaffale con i libri letti e un comodino con la pila in attesa di lettura.

Sarà [qui](https://davidegallesi.com/tsundoku).