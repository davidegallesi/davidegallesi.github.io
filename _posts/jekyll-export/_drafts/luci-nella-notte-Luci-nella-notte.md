---
id: 876
title: 'Luci nella notte'
date: '2012-10-10T22:00:29+00:00'
author: Davide
layout: post
guid: 'http://www.probonomalum.com/?p=876'
permalink: /2012/10/10/luci-nella-notte/
aktt_tweeted:
    - '1'
    - '1'
original_post_id:
    - '876'
    - '876'
tags:
    - adelphi
    - libri
    - recensioni
    - Simenon
---

![More about Luci nella notte](http://image.anobii.com/anobi/image_book.php?type=5&item_id=011b9cf8a68a33ba3b&time=0 "More about Luci nella notte")Ammetto di soffrire un poco quando leggo Simenon lontano da Maigret, mi sembra quasi di tradire il Commissario.

Ma Luci nella notte è davvero bello.  
Bella la trama, ben caratterizzati i personaggi, bella la scrittura di Simenon, come sempre sublime e pulita.  
Dicono che questo romanzo abbia proprio tutto del noir della migliore tradizione americana.  
È vero, è un noir.  
Ma a distanza di qualche giorno dalla fine della lettura, ciò che mi è rimasto di più e che più ritorna è il tema dell’abitudine da cui tutto ha inizio con il solito drink, nel solito bar, alla solita ora.  
Abitudine con la cui rottura tutto finisce e tutto ricomincia.  
La vita della coppia protagonista è scandita da consuetudini, automatiche e sistematiche che tracciano i binari su cui la loro vita scorre, tranquilla, sicura e grigia.  
In una sola notte questo equilibrio pacifico e malsano si spezza, il loro matrimonio la loro vita riacquistano vigore nel modo più doloroso e traumatico, traendo linfa dalla tragedia.  
Pur in maniera drammatica e devastante il male accende una luce nella notte, consente loro di uscire da questo circolo vizioso e di iniziare una nuova vita. Sereni e consapevoli.  
Può alfine un’esperienza così cattiva e dolorosa essere così buona?