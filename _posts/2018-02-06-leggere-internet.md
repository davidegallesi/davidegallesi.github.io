---
title: "Leggere l'internet"
date: 2018-2-6 4:55AM
layout: post
published: true
---


Non sono un grande utilizzatore di social network, ho iniziato a usarli un po’ tutti per poi smetterli uno dopo l'altro. Unica eccezione Twitter, di cui faccio uso limitato e tutto sommato improprio, per lo più come aggregatore di informazioni.

Seguo un po’ di persone con le quali interagisco poco o nulla, mi sono costruito un po’ di liste a tema che uso per informarmi su cose che mi interessano. Potrei in effetti farne a meno, vedremo.

Non potrei invece fare a meno di una cosa della vecchia internet, che uso da sempre, il [web feed](https://en.wikipedia.org/wiki/Web_feed){:target="_blank"} i cui due formati principali sono [RSS](https://en.wikipedia.org/wiki/RSS){:target="_blank"} e [Atom](https://en.wikipedia.org/wiki/Atom_(Web_standard)){:target="_blank"}.[^1] 

Vi sarà certo capitato di vedere [l'icona arancione](https://it.wikipedia.org/wiki/File:Feed-icon.svg){:target="_blank"} che indica la presenza di un **web feed** e vi invita a sottoscrivere i contenuti del sito. Ecco quella cosa li.

Questo è il mio modo di leggere l'internet.

I **web feed** sono (per fortuna) ancora ampiamente supportati da quasi tutti i siti e rendono semplice sottoscrivere e aggregare i contenuti che ci interessano.[^2]

Trovo sia un buon metodo per ambire a un'informazione oggettiva, pluralista e per sfuggire, un poco ma non del tutto[^3], alla [filter bubble](https://en.wikipedia.org/wiki/Filter_bubble){:target="_blank"} in cui cadiamo se usiamo solo informazioni aggregate da terzi[^4]. 

Ricordo la mia professoressa di filosofia del liceo presentarsi talvolta in classe con una pila di quotidiani, quasi tutti quelli disponibili a quel tempo. Ci diceva che l'unico modo di avere un'informazione pluralista e formare un'idea nostra era di sforzarsi a non leggere solo il nostro quotidiano preferito ma di leggere e ascoltare tutto, anche quanto non proprio vicino al nostro modo di pensare.

Internet oggi ci offre l'opportunità di accedere a una quantità di informazioni neanche pensabile a quei tempi, i contenuti che possiamo aggregare grazie ai **web feed** rappresentano la mia versione attuale e drammaticamente espansa di quella pila di quotidiani.

Certo bisogna cercare, scegliere e poi anche leggere, approfondire un poco, usando la nostra testa (opportunità e  privilegio cui io non intendo rinunciare) e non scorrere pigramente e passivamente una timeline assemblata da un algoritmo.

Bisogna imparare a capire, imparare a non essere superficiali.

Questo della superficialità e del dilagante culto dell'ignoranza, sono temi che mi stanno a cuore e meritano ulteriori riflessioni, però è tardi e *"...il pollice mi duole. Lascio questa scrittura..."* cui però tornerò.







[^1]: Dai link alle rispettive pagine di Wikipedia si possono ricavare tutti gli aspetti tecnici relativi che pertanto qui ometto.

[^2]: Esistono dei servizi che aiutano a farlo, io uso [Feedly](https://www.feedly.com){:target="_blank"} con [Reeder](http://www.reederapp.com){:target="_blank"}.

[^3]: Nessuna illusione a riguardo. È vero che scegliamo noi le fonti e cosa leggere, così facendo ci creiamo comunque la nostra personalissima filter bubble. L'importante è averne la consapevolezza per non esserne prigionieri.

[^4]: Non dico certo che non si devono utilizzare i motori di ricerca o i social, ma non si devono utilizzare **solo** quelli.
