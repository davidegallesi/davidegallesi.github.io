---
title: Bassa risoluzione
date: 2018-02-21
layout: post
published: true
---

Durante il weekend ho letto [Bassa risoluzione](http://www.einaudi.it/libri/libro/massimo-mantellini/bassa-risoluzione/978880623354), un breve saggio di [Massimo Mantellini](http://www.mantellini.it) pubblicato di recente per Einaudi.

<!--more-->


Non sono bravo a recensire libri così mi limito a consigliarne la lettura, è ben scritto e mi ha lasciato più di uno spunto di riflessione [^1].

Qui solo una breve considerazione per me importante.

La bassa risoluzione così come teorizzata dall'autore è certo una possibilità che internet, la tecnologia in generale, IKEA o quant'altro descritto nel libro ci rende disponibili e a cui forse siamo beatamente assuefatti.

Essere a bassa risoluzione rimane però una nostra precisa scelta.

Possiamo per esempio scegliere di lasciarci informare passivamente scorrendo la timeline di un qualsiasi social network che, usando un algoritmo, aggrega le informazioni che ritiene più interessanti per noi.

In aggiunta (una cosa non esclude certo l'altra) potremo però anche scegliere di farlo con un po' più di consapevolezza, cercando e selezionando le nostre fonti, aggregandole noi stessi per poi leggere e approfondire.

È la differenza tra scegliere di ragionare anche con la propria testa o scegliere di farlo solo attraverso un algoritmo.

Una scelta consapevole è sempre possibile, è un diritto e un privilegio cui io non intendo proprio rinunciare.

[^1]:Mi ha poi fatto conoscere [Domenico Gnoli](https://it.wikipedia.org/wiki/Domenico_Gnoli_(pittore)), cosa per cui ringrazio.