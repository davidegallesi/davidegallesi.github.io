---
title: Questo luogo
date: 2018-1-22 10:20AM
layout: post
published: false
---


È il mio luogo, il mio laboratorio.
L'ho costruito per me solo con le mie limitate capacità artigianali e con l'intento di scriverci quello che voglio, quando voglio senza dipendere da nessuno per la pubblicazione.

È costruito in modo molto semplice, utilizzando strumenti gratuiti e disponibili a tutti.

Qualche dettaglio.

È un sito statico[^1] la cui struttura è generata con [Jekyll](https://jekyllrb.com), che trasforma in pagine HTML i file di testo che scrivo utilizzando il [Markdown](https://daringfireball.net/projects/markdown/).

Una volta generato il sito potrebbe essere servito da un qualsiasi server HTTP e non dipendere così da nessuna piattaforma ma, per mia comodità e scelta, è ospitato su [Github Pages](https://pages.github.com) che integra Jekyll il quale genera automaticamente le pagine statiche usando i file di testo depositati nel repository di Github[^2].

Utilizzo invece Jekyll in locale per generare una versione di prova prima della pubblicazione, quando faccio modifiche alla struttura o aggiungo contenuti.

Questo luogo non fa uso di cookies ed è validato [CSS3](http://jigsaw.w3.org/css-validator/validator?uri=www.marginalia.cc&profile=css3svg&usermedium=all&warning=1&vextwarning=) e [HTML5](https://validator.w3.org/nu/?doc=http%3A%2F%2Fwww.marginalia.cc%2F).

Utilizza il tema [Athena](https://github.com/broccolini/athena) che ho leggermente modificato. È un tema semplice, minimale e dalla bella tipografia (ho una sorta di ossessione per la tipografia), utilizza il font [Athelas](https://www.fonts.com/font/typetogether/athelas).

Per scrivere su macOS utilizzo sia [BBedit](http://www.barebones.com/products/bbedit/) che [iA Writer](https://ia.net/writer/) che utilizzo anche su iOS. Per pubblicare uso Github con il terminale su macOS (ma si potrebbe usare anche il [client](https://desktop.github.com)) e [Working copy](https://workingcopyapp.com) su iOS.


[^1]: Un sito statico è costituito di solo HTML e CSS. Nessun codice eseguibile, nessun database.

[^2]: L'utilizzo di Github Pages è in particolare molto comodo quando il workflow di pubblicazione avviene da un dispositivo iOS.