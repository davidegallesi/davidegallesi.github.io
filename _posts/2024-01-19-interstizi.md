---
title: 'Interstizi'
tags:
    - riflessioni
    - vita
published: true
---
Ci sono *le cose da fare*, quelle cui non posso sottrarmi; esse occupano la maggior parte del mio tempo. Tra le *cose da fare* si annidano quei piccoli e preziosi intervalli di tempo che chiamo con affetto *interstizi*. Gli interstizi mi permettono di fare le cose che voglio fare io e non *le cose da fare*, come ora scrivendo queste parole. Ma sono uno sciagurato disattento, a volte non riconosco un interstizio e non lo uso e così perdo per sempre questo piccolo preziosissimo momento. Un imperdonabile spreco. A pensarci è una cosa che ha a che fare con il tempo, il mio tempo, che scorre.
È l'unica cosa che sa fare il tempo, scorrere; io con lui.