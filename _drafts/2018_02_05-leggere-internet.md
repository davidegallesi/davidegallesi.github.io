---
title: Leggere l'internet
date: 2018-2-5 09:55AM
layout: post
published: true
---


Non sono un grande utilizzatore di social network, li ho provati un po’ tutti e ho smesso in breve tempo di utilizzarli quasi tutti. Unica eccezione Twitter di cui faccio tutto sommato un utilizzo improprio.

Lo uso prevalentemente come aggregatore di informazioni, seguo un po’ di persone con le quali molto raramente interagisco e mi sono costruito un po’ di liste a tema che uso per informarmi su temi che mi interessano. Potrei in effetti farne a meno.

Non potrei invece fare a meno di una cosa della vecchia internet, che uso da sempre, il [web feed](https://en.wikipedia.org/wiki/Web_feed) i cui due formati principali sono [RSS](https://en.wikipedia.org/wiki/RSS) e [Atom](https://en.wikipedia.org/wiki/Atom_(Web_standard)).

Ho linkato le pagine di Wikipedia da cui si possono ricavare tutti gli aspetti tecnici che pertanto ometto.





