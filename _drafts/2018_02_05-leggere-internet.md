---
title: Leggere l'internet
date: 2018-2-5 00:55AM
layout: post
published: true
---


Non sono un grande utilizzatore di social network, li ho usati un po’ tutti e ho smesso in breve tempo di farlo. Unica eccezione Twitter di cui faccio un uso limitato e tutto sommato improprio.

Lo uso come aggregatore di informazioni, seguo un po’ di persone con le quali interagisco molto di rado e mi sono costruito un po’ di liste a tema che uso per informarmi su cose che mi interessano. Potrei in effetti farne a meno.

Non potrei invece fare a meno di una cosa della vecchia internet, che uso da sempre, il [web feed](https://en.wikipedia.org/wiki/Web_feed){:target="_blank"} i cui due formati principali sono [RSS](https://en.wikipedia.org/wiki/RSS){:target="_blank"} e [Atom](https://en.wikipedia.org/wiki/Atom_(Web_standard)){:target="_blank"}.[^1] 

Vi sarà certo capitato di vedere [l'icona arancione](https://it.wikipedia.org/wiki/File:Feed-icon.svg){:target="_blank"} che indica la presenza di un **web feed** e vi invita a sottoscrivere i contenuti del sito. Ecco quella cosa li.

Questo è il mio modo di leggere l'internet.

I **web feed** sono (per fortuna) ancora ampiamente supportati da quasi tutti i siti e rendono semplice sottoscrivere e aggregare i contenuti che ci interessano.[^2]

Trovo sia il miglior metodo per ambire a un'informazione oggettiva e pluralista e fuggire un poco dalla [filter bubble](https://en.wikipedia.org/wiki/Filter_bubble)[^3] creata da motori di ricerca, social network e quotidiani online. 

Ricordo la mia professoressa di filosofia del liceo presentarsi talvolta in classe con sottobraccio una pila dei quotidiani disponibili a quel tempo. Ci diceva che l'unico modo di accedere a un'informazione pluralista e di formare un'idea propria era di leggere e ascoltare tutto, anche ciò che non era affine al nostro modo di pensare.

Internet oggi ci da l'opportunità di accedere a una quantità di informazioni neanche pensabile a quei tempi e le informazioni aggregabili grazie ai **web feed** rappresentano la versione attuale e drammaticamente espansa di quella pila di quotidiani.

Certo bisogna cercare, scegliere e poi leggere, usando la nostra testa (opportunità e  privilegio cui non intendo rinunciare) e non scorrendo pigramente e passivamente una timeline assemblata da un algoritmo.

Ma questo è un altro discorso discorso che mi porterebbe altrove, è tardi e *"...il pollice mi duole. Lascio questa scrittura..."* ma ci tornerò.







[^1]: Dai link alle rispettive pagine di Wikipedia si possono ricavare tutti gli aspetti tecnici che pertanto qui tralascio.

[^2]: Esistono dei servizi che aiutano a farlo, io uso [Feedly](https://www.feedly.com){:target="_blank"} associato a [Reeder](http://www.reederapp.com){:target="_blank"} disponibile sia per macOS che iOS.

[^3]: Scegliendo noi le fonti ci creiamo comunque la nostra personalissima filter bubble. L'importante è esserne consapevoli.



