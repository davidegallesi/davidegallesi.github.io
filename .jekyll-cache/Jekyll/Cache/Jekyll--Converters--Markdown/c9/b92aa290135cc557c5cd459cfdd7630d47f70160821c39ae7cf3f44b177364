I"L<p>Usciremo da questa terribile emergenza sanitaria, questo è certo.</p>

<p>Mi preoccupa però il dopo, mi preoccupa il come. Perché questa situazione eccezionale mi pare abbia dimostrato tutti i limiti del dilettantismo salito al potere spinto dall’ondata populista.</p>

<p>Serve competenza per dirigere un paese democratico come l’Italia, perché la democrazia è una cosa meravigliosa ma complessa. Certo un sano autoritarismo o, anche meglio, una dittatura, semplificherebbero le cose. C’è uno che decide per tutti, per esempio che il virus non esiste e che non serve fare alcunché.
Fine di ogni discussione e di qualsivoglia complessità, facile no? No.</p>

<p>In democrazia per fortuna non è così, si deve tenere conto delle esigenze di tutti. Si devono conciliare interessi e un sentire talvolta opposti, si devono avere una capacità di ascolto e di sintesi non comuni.</p>

<p>Stante quello che ho ascoltato e letto in queste settimane non mi aspetto, ma sarei felice di ricredermi, di vedere una programmazione adeguata del dopo e soprattuto del come. Ci toccherà ascoltare il vaniloquio dentro annunci urbi et orbi, che smentiranno gli annunci della settimana o del giorno precedente.<br /></p>

<p>Navigheremo a vista e pioverà e noi, nudi, nel mezzo.<br /><br /></p>

<p><em>Mala tempora currunt sed peiora parantur.</em></p>
:ET